### Orecchiette con Broccoli e Salsiccia

**Dosi per:** 4 persone

**Ingredienti per la Pasta:**
- Acqua tiepida 130g
- Semola di grano duro rimacinata 260g
- Sale fino q.b.

**Ingredienti per il Condimento:**
- Broccoli 300g
- Salsiccia 300g
- Aglio 1 spicchio
- Rosmarino q.b.
- Olio extravergine d'oliva 30g
- Pepe nero q.b.
- Sale fino q.b.

**Preparazione della Pasta:**
1. Versate la semola di grano duro rimacinata sulla spianatoia e formate una fontana.
2. Aggiungete un pizzico di sale e versate l'acqua tiepida al centro.
3. Iniziate a lavorare con le dita per incorporare la farina, aggiungendo acqua gradualmente.
4. Impastate con le mani fino a ottenere una consistenza omogenea ed elastica (circa 10 minuti).
5. Date una forma rotonda all'impasto e copritelo con un canovaccio. Lasciate riposare per 15 minuti.
6. Prelevate un pezzo di impasto e realizzate un filoncino dello spessore di circa 1 cm.
7. Ricavate dei pezzettini di circa 1 cm e, con un coltello a lama liscia, formate delle conchigliette schiaccaido l'impasto contro il tavolo e trascinandolo verso di voi.
8. Rigirate ogni conchiglia su se stessa per formare le orecchiette.
9. Lasciate seccare le orecchiette coperte con un canovaccio asciutto.

**Preparazione del Condimento:**
1. Portate a bollore una pentola d’acqua salata.
2. Staccate le cime dei broccoli e dividetele a metà o in quattro se troppo grandi.
3. Trasferite i broccoli nell’acqua bollente e cuocete per 6-7 minuti.
4. Tritate finemente il rosmarino.
5. Incidete la salsiccia, eliminate il budello e sgranatela con una forchetta.
6. Irrorate una padella con olio e fate soffriggere l’aglio, aggiungete la salsiccia.
7. Aggiungete il trito di rosmarino.
8. Prelevate i broccoli cotti e uniteli alla salsiccia, cuocete per 3-4 minuti.
9. Eliminate l’aglio e aggiungete un pizzico di pepe.
10. Cuocete le orecchiette nell’acqua dei broccoli e scolatele al dente.
11. Trasferite le orecchiette nel condimento di broccoli e salsiccia, aggiungendo acqua di cottura se necessario.
12. Amalgamate bene e fate saltare in padella per un paio di minuti.
13. Impiattate e servite.


### Strozzapreti con Acciughe e Olive Taggiasche

**Dosi per:** 4 persone

**Ingredienti per la Pasta:**
- Farina 00 400g
- Acqua tiepida 200g
- Sale fino q.b.

**Ingredienti per il Condimento:**
- Aglio 1 spicchio
- Peperoncino fresco molto piccante 2
- Passata di pomodoro 400g
- Acciughe sott'olio 50g
- Capperi 40g
- Sale fino q.b.
- Olio extravergine d'oliva 40g
- Pepe nero q.b.

**Preparazione della Pasta:**
1. Versate la farina a fontana su una spianatoia e aggiungete un pizzico di sale.
2. Amalgamate con l’acqua tiepida aiutandovi con una forchetta.
3. Impastate con le mani fino a ottenere un impasto liscio ed omogeneo.
4. Fate riposare il panetto per almeno 30 minuti, coperto con pellicola o un canovaccio.
5. Stendete la pasta con un mattarello fino a uno spessore di 2 mm.
6. Tagliate la pasta a strisce di circa 1,5 cm.
7. Arrotolate ogni striscia fra i palmi delle mani e staccate pezzi di circa 8-10 cm.
8. Adagiate gli strozzapreti su una spianatoia infarinata.

**Preparazione del Condimento:**
1. Sciacquate i capperi e tagliate i peperoncini a listarelle.
2. Portate a bollore una pentola d’acqua salata per la pasta.
3. In una padella, fate soffriggere l’aglio nell’olio, poi eliminatelo.
4. Aggiungete le acciughe scolate e un mestolo d’acqua, cuocete fino a scioglierle.
5. Unite il peperoncino e la passata di pomodoro, aggiustate di sale e pepe.
6. Cuocete per 10 minuti e aggiungete i capperi.
7. Cuocete gli strozzapreti e scolateli al dente.
8. Versate gli strozzapreti nella padella con il sugo e terminate la cottura.
9. Impiattate e servite caldi.

**Conservazione e Consigli:**
- Potete seccare gli strozzapreti coperti con un canovaccio asciutto.
- Per evitare che la pasta si attacchi alle mani, inumiditele leggermente con acqua.


### Tagliatelle al Ragù Bianco

**Dosi per:** 4 persone

**Ingredienti per la Pasta:**
- Farina 00 300g
- Uova 3

**Ingredienti per il Condimento:**
- Manzo tritato 250g
- Salsiccia fresca 150g
- Pancetta 100g
- Sedano 60g
- Carote 60g
- Cipolle dorate 60g
- Aglio 1 spicchio
- Olio extravergine d'oliva 50g
- Rosmarino 1 rametto
- Alloro q.b.
- Pepe nero q.b.
- Sale fino q.b.
- Acqua q.b.

**Preparazione della Pasta:**
1. Versate la farina a fontana sul piano di lavoro e fate un buco al centro.
2. Unite le uova e iniziate a sbatterle con una forchetta.
3. Quando l’impasto si fa più denso, impastate a mano per ottenere un composto liscio ed omogeneo.
4. Fate riposare l’impasto per 30 minuti, coperto con pellicola o un piatto capovolto.
5. Stendete l’impasto con il mattarello, facendo movimenti dal centro verso l’esterno.
6. Continuate a stendere fino a ottenere una sfoglia molto sottile.
7. Infarinate leggermente la sfoglia, arrotolatela su se stessa e tagliatela a strisce di circa 1 cm.
8. Srotolate le tagliatelle, infarinatele leggermente e trasferitele su una rastrelliera o un vassoio.

**Preparazione del Condimento:**
1. In un tegame, fate soffriggere l’aglio nell’olio.
2. Aggiungete sedano, carota e cipolla tritati, cuocete a fuoco basso.
3. Aggiungete rosmarino e alloro.
4. Rosolate la pancetta a cubetti con le verdure.
5. Incidete la salsiccia, eliminate il budello e sbriciolatela nel tegame.
6. Aggiungete la carne trita e cuocete a fuoco vivace.
7. Rimuovete aglio e alloro.
8. Cuocete per 25 minuti, aggiungendo acqua calda se necessario.
9. Cuocete le tagliatelle al dente e trasferitele nel tegame del ragù.
10. Mescolate e servite calde.


### Maltagliati Zucchine e Ricotta

**Dosi per:** 4 persone

**Ingredienti per la Pasta:**
- Farina 00 400g
- Uova 4
- Sale fino 1 pizzico

**Ingredienti per il Condimento:**
- Ricotta 240g
- Zucchine 500g
- Scalogno 1
- Basilico 6 foglie
- Grana Padano grattugiato 50g
- Scorza di limone q.b.
- Olio extravergine d'oliva q.b.
- Sale q.b.
- Pepe nero q.b.

**Preparazione della Pasta:**
1. Versate la farina in una ciotola, aggiungete le uova e un pizzico di sale. Mescolate con una forchetta.
2. Lavorate l’impasto a mano, aggiungendo acqua tiepida se necessario per regolare la consistenza.
3. Avvolgete l’impasto nella pellicola e riponetelo in frigo per 30 minuti.
4. Stendete la pasta con un po' di farina.
5. Tagliate la pasta con una rotella o un coltello ben affilato per formare i maltagliati, prima in strisce e poi dividetele grossolanamente.
6. Infarinate un vassoio e adagiatevi i maltagliati, cuoceteli e serviteli a piacere.

**Preparazione del Condimento:**
1. Portate a bollore l’acqua per la pasta.
2. Tritate lo scalogno e tagliate le zucchine a dadini molto fini.
3. Stufate lo scalogno in padella con olio, aggiungete le zucchine e cuocete per 4-5 minuti.
4. Cuocete i maltagliati e scolateli al dente.
5. In una ciotola, mescolate la ricotta con olio, sale, pepe, scorza di limone e acqua di cottura.
6. Aggiungete il basilico spezzettato.
7. Versate i maltagliati in padella con le zucchine e aggiungete la crema di ricotta.
8. Mescolate, aggiungete il Grana Padano e impiattate.

### Gnocchi con Gorgonzola, Radicchio e Speck

**Dosi per:** 4 persone

**Ingredienti per gli Gnocchi:**
- Patate 1 kg
- Farina 00 300g
- Uova medio 1
- Sale fino q.b.
- Semola di grano duro rimacinata q.b.

**Ingredienti per il Condimento:**
- Radicchio 1 cespo
- Gorgonzola 200g
- Speck 200g
- Latte q.b.
- Aglio 1 spicchio
- Olio di oliva q.b.
- Sale q.b.
- Pepe q.b.

**Preparazione degli Gnocchi (con Uova):**
1. Lessate le patate in acqua per 30-40 minuti.
2. Schiacciate le patate ancora calde con l'aiuto di uno schiacciapatate ed unite alla farina.
3. Aggiungete l'uovo leggermente battuto e un pizzico di sale.
4. Impastate fino a ottenere un composto morbido ma compatto.
5. Formate dei filoncini spessi 2 cm e tagliateli a tocchetti.
6. Passate ogni tocchetto su un rigagnocchi o sui rebbi di una forchetta.
7. Disponete gli gnocchi su un vassoio infarinato.

**Preparazione del Condimento:**
1. Tagliate il radicchio a striscioline e fatelo rosolare con aglio e olio.
2. Aggiungete acqua e cuocete fino a quando il radicchio è tenero.
3. In un pentolino, sciogliete il gorgonzola con il latte.
4. Unite il gorgonzola al radicchio, aggiungete lo speck e tenete in caldo.
5. Cuocete gli gnocchi in acqua bollente salata e scolateli quando vengono a galla.
6. Mantecate gli gnocchi con il sugo e servite con una spolverata di pepe nero.

**Consigli:**
- Per colorare gli gnocchi, utilizzate ingredienti come curcuma, concentrato di pomodoro o spinaci da aggoungere all'impasto.
- Le patate ideali sono ricche di amido e povere d'acqua.

### Strozzapreti alla Norma

**Dosi per:** 4 persone

**Ingredienti per la Pasta:**
- Farina 00 400g
- Acqua tiepida 200g
- Sale fino q.b.

**Ingredienti per il Sugo:**
- Pomodorini 4 o 5
- Passata di pomodoro 750 ml 
- Aglio 2 spicchi
- Melanzana 1
- Ricotta di pecora salata 100g
- Basilico 1 mazzetto
- Sale fino q.b.

**Ingredienti per Friggere:**
- Olio di semi q.b.

**Preparazione della Pasta:**
1. Versate la farina a fontana su una spianatoia e aggiungete un pizzico di sale.
2. Amalgamate con l’acqua tiepida aiutandovi con una forchetta.
3. Impastate con le mani fino a ottenere un impasto liscio ed omogeneo.
4. Fate riposare il panetto per almeno 30 minuti, coperto con pellicola o un canovaccio.
5. Stendete la pasta con un mattarello fino a uno spessore di 2 mm.
6. Tagliate la pasta a strisce di circa 1,5 cm.
7. Arrotolate ogni striscia fra i palmi delle mani e staccate pezzi di circa 8-10 cm.
8. Adagiate gli strozzapreti su una spianatoia infarinata.

**Preparazione del Sugo:**
1. Lavate e asciugate bene la melanzana, spuntatela e tagliatla e cunetti di circa 1cm x 1cm.
2. Cospargete le fette di melanzana con il sale e lasciate spurgare per almeno 15 minuti.
3. Lavate i pomodori, eliminate il picciolo e tagliateli a pezzettini.
4. Trasferite i pomodori in un tegame con un pizzico di sale, 2 spicchi d'aglio e un mazzetto di basilico.
5. Lasciate cuocere per 10 minuti a fiamma bassa senza aggiungere nulla.
6. Aggiungrte la passata, condite a piacere e fae bolire.
7. Versate l'olio extravergine in una pentola dai bordi alti e portatelo a 170-180°C.
8. Friggete le melanzane fino a quando risultano ben dorate.
9. Scolatele con una pinza e trasferitele su un vassoio foderato con carta da cucina.
10. Cuocete la pasta al dente e scolatela.
11. Trasferite la pasta nel sugo, aggiungete un filo d'olio a crudo.
12. Saltate velocemente per condire.
13. Trasferite la pasta nei piatti, aggiungete le melanzane fritte, una generosa grattugiata di ricotta di pecora salata e una fogliolina di basilico.

**Consigli:**
- Se la salsa risulta acida, aggiungete un cucchiaino raso di zucchero.
